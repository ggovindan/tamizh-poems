
# பஜ கோவிந்தம் பொருளுரை
1. கோவிந்தனைப் பூஜி  கோவிந்தனைப் பூஜி மூட மனமே கோவிந்தனைப் பூஜி
   குறித்த நேரம் வரும் போது இலக்கண விதிகள் உன்னைக் காப்பாற்றாது.

2. பொருளீட்டும் ஆசை விட்டு வேட்கையற்ற மனதினிலே நல்லெண்ணங்கள் கொள்வாய்.
    உள்ள உடைமைகள் வினைப்பயனாய் வந்தது உணர்ந்து உள்ளத்தை இயக்கிடுவாய்.

3. மங்கையர் மார்பினையும் தொப்புளும் கண்டு மோகம் கொள்ளல் வேண்டாம் இவை
   சதைப் பிண்டமேயாம். நற்சிந்தனைகள் மீண்டும் மீண்டும் மனதில் கொள்வாய்.

4. தாமரை இலை மேல் ஓடும் நீர்த்துளி தன் இருப்பு போலே வாழ்வும் நிலையற்றது
   வியாதிகளும் கர்வங்களும் நிறைந்த இவ்வுலகம் சோகங்கள் நிரம்பியது- எனவே

5. எதுவரை சம்பாதிக்கிறாயோ அதுவரை உன் சொந்தங்கள் உன்னிடம் உறவாடும்
   வயதாகியபின் உன்னுடல் முடங்குகையில் ஒருவரும் உன்னுடன் பேசவும் மாட்டார்.

6. எதுவரை உன்னுடலில் மூச்சு உள்ளதோ அதுவரை உன் மக்கள் குசலம் கேட்பர்
  மூச்சு நின்ற பின் உடல் அழுக உன் மனைவியும் அவ்வுடல் கண்டு அஞ்சுவாளே.

7. குழந்தைப் பருவத்தில் விளையாட்டில் ஆட்டம், இளமைப் பருவத்தில் பெண்ணிடம் நாட்டம்
  முதுமைப் பருவத்தில் கவலையில் ஓட்டம், இறையினில் இல்லை எவர்க்கும் நாட்டம்.

8. யாருன் மனைவி யாருன் மக்கள் இச்சம்சார மாயை மிகவும் விந்தையே
  யாருடயவன் நீ எங்கிருந்து வந்தாய்நீ இவ்வுண்மையை நினை நீ இப்போதே.

9. நல்லோர் சேர்க்கையால் நாட்டமின்மை விளங்கும் நாட்டமின்மையால் வேட்கையின்மை அமையும்
  வேட்கையின்மையில் நிச்சலம் புரியும் நிச்சலம் கொண்டே ஜீவன் முக்தி அடையும்.

10. வயது முதிர்ந்த பின் ஏது காமவிகாரங்கள் நீர் முற்றும் வற்றிய பின் அங்கேது ஏரி
    செல்வமுழுதும் கரைந்தபின் ஏது சொந்தங்கள் உண்மை நிலை உணர்ந்தபின் ஏது சம்சார மாயை.

11. உள்ளது செல்வமே வலிமை என இறுமாப்பு வேண்டா காலமிதை எளிதில் கொண்டும்
   இம்மாயை தனை உணர்ந்த பின் பிரம்மத்தின் நிலை அடைந்து அதன் உள்ளே சென்றிடு.

12. பகல் இரவும் காலை மாலையும் குளிர் வசந்த காலங்களும் மீண்டுமீண்டும் வந்து போகும்
    காலத்தின் விளையாட்டில் ஆயுள் கரையும் இருந்தும் ஆசை எனும் காற்றுக்கு அழிவில்லை.

13. மனைவி எங்கே உன் செல்வம் எங்கே கவலை ஏன் மக்கு ஆண்டவன் இல்லயா உனக்கு
   பிறவிப் பெருங்கடல் கடக்கும் தோணி நல்லோர் சேர்க்கையே எவ்வுலகும்.

14. ஜடாமுடியும் மொட்டையும் ஒவ்வொன்றாய் கொய்த தலைமுடியும் காஷாயமும் வயிற்றுப்
    பிழைப்புக்கென பலவித வேடமும் புனையும் இவர் யாவரும் பார்வை இருந்தும் பார்க்க இயலா மூடரே.

15. உடல் வாகு தேய்ந்திட தலை முடி நரைத்திட வாய்ப் பற்கள் விழுந்திட
   முதியோன் நடக்கத் தேவை கழி அப்போதும் விடவில்லை அவனாசை சுழி. நெற்றி முன் சந்திரன் தலையின் பின் சூரியன் விரித்த கரங்களில் பிக்ஷை பெற்று
16.        மரத்தடியில் அமர்ந்து இரவில் சுருண்டு உரங்கி இருப்பினும் அவன் ஆசைகள் நிகலவில்லையே.

17.   கங்கை சங்கமம் யாத்திரை செய்தாலும் விரதங்கள் தானங்கள் பல புரிந்திடினும்
        ஜன்மம் பல எய்தியும் முக்தி கிட்டாது இறை நாட்டம் இல்லையெனில் எம்மதக்கூற்றிலும்.

18.   கோவில் எல்லை மரநிழலில் குடி கொண்டு வெறுந்தரையில் படுத்து மான் தோல் தரித்து
        கேளிக்கையுடன் உடைமை தவிர்த்து வாழ்பவன் வைரக்கியமே பேரின்பம் அளிக்கும்.

19.   யோக நிலை நாடியோ போகங்களில் சுகித்தோ பிறர் சூழ்விலோ தனிமையில் இருந்தோ
        எவர் மனம் பிரஹ்மத்தில் மூழ்கித் திளைக்கிற்தோ அவர்க்கு என்றும் ஆனந்தம் ஆனந்தமே.

20.   பகவத்கீதையை சிறிதேனும் படிப்பவர்க்கும்  கங்கை நீர் துளியேனும் பருகியவர்க்கும்
        கணமேனும் ஐயன் முராரியைத் துதிப்போர்க்கும் எமனுடன் இல்லையேதும் சர்ச்சை.

21.   மீண்டும் ஜனனம் மீண்டும் மரணம் மீண்டும் ஒரு அன்னையின் கருவிலே துயிலாம்
       இல்வாழ்க்கை கடல் இதனைக் கடப்பது மிகக் கடினம் கருணையுடன் காப்பாய் பாஹி முராரே.

22.   வீசி எறிந்த கந்தலைப் போர்த்தி பாவ புன்ணியம் தாண்டிய யோக நிலைவழியில்
        பிரஹ்மத்தில் நிலைப்பவன் ஒரு குழந்தையைப் போலும் பித்தனைப் போலும் மகிழ்வுற்றிருப்பான்.

23.   நீ யார் நான் யார் எங்கிருந்து வந்தேன் யார் எனது அன்னை யார் எனது தந்தை என்ரு நீ யோசி
       கனவு போன்ற வெறுமையான பயனற்ற உலகானுபவங்களை விட்டொழித்திடு.

24.   உன்னிலும் என்னிலும் நம்மிலும் இருப்பது விஷ்ணு என் மீது பொருமை யின்றி வீண் கோபம் கொள்ளாதே.
        எவரிடத்தும் என்றும் சம நிலை கொண்டாயின் உனக்கும் விரைவில் கிடைக்கும் விஷ்ணுத்வம்.

25.   சத்ரு மித்திரன் புத்திரன் உறவினர் இவரை ஜெயித்திடவோ கவர்ந்திடவோ முயலாதே
        அறியமையால் வரும் இவ்வித்யாச மனநிலையை விட்டொழித்து யாரிடத்தும் தம்மையே காண்பாய்.

26.   பகவத் கீதை படி சஹச்ரநாமம் சொல் லக்ஷ்மிபதியின் உருவில் மனம் நிறுத்தி தியானி.
       நல்லோர் துணையில் மனத்தை செலுத்தி இல்லாதவர்க்கு  செல்வம் தானம் செய்.

27.  உடல் சுகம் வேண்டி போகத்தில் ஈடுபட்டு பின் விளைவாய் உடல் நோயுறும்-இவ்வுலகில்
       மரணமே முடிவாக இருப்பினும் இப்பாவச் செயல்களை விடுவதில்லை பலரும்.
       28.   உடல் சுகம் வேண்டி போகத்தில் ஈடுபட்டு பின் விளைவாய் உடல் நோயுறும்- இவ்வுலகில்
       மரணமே முடிவாக இருப்பினும் இப்பாவச் செயல்களை விடுவதில்லை பலரும்.

29.   செல்வம் அர்த்தமற்றதென்று கருதப் படுவதனால் சுகமேதும் அதிலிருந்து கிட்டாது இது உறுதி
        செல்வந்தன் பிள்ளைகளிடமே பயமுறுவான் இதுவே எங்குமுள்ள நியதி.

30.   பிராணாயாமம் பிரத்யாஹாரம் நித்யமனித்யமெதுவெனும் விவேக விசாரங்கள்
        ஜபத்துடன் கூடிய சமாதி நிலை வேண்டி மிகவும் கவனத்துடன் செய்வாய் 

31.  குருவின் பாதாரவிந்தங்களை சரணடைந்த பக்த நீ சம்சார மாயையினின்று முக்தி பெறுவாய்.
        புலன்களையும் மனதையும் நியமங்களால் அடக்கி உள்ளத்தில் உறையும் இறைவனை உணர்வாய்.
