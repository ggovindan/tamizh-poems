




                             # சகல கலா வல்லிமாலை பதம் பிரித்து ...
1.வெண்தாமரைக்கு அன்றி நின் பதம்தாங்க என் வெள்ளை உள்ளத்
தண் தாமரைக்கு தகாது கொலோ சகம் ஏழும் அளித்து
உண்டான் உறங்க ஒழித்தான் பித்தாக உண்டாக்கும் வண்ணம்
கண்டான் சுவை கொள் கரும்பே சகல கலா வல்லியே.
```javascript
1:: நீ வெண் தாமரையில் வீற்றிருக்கின்றாய். என் வெள்ளை மனத்தை உன் திருவடிகளைத்தாங்கும் வெண்தாமரை ஆசனமாக ஆக்கிக் கொள்ளக் கூடாதா?
ஏழுலகும் காக்கும் திருமால், எப்போதும் பாம்பணையில் துயில, ஈசன் பித்தனைப் போல் சுடலையில் ஆடுகிறான். 
ஆனால் படைக்கும் பிரமனோ, கரும்பொத்த உன்னை மனைவியாகப் பெற்று மகிழ்ந்தான், சகல கலாவல்லியே.
```
2. நாடும் பொருட்சுவை சொற்சுவை தோய்தர நாற்கவியும்
பாடும் பணியில் பணித்தருள்வாய் பங்க யாசனத்தில்
கூடும் பசும் பொற்கோடியே கன தனக் குன்றும் ஐம்பால்
காடும் சுமக்கும் கரும்பே சகல கலா வல்லியே..
```javascript
2::புலவர் விரும்பும் சொற்சுவையும் ,பொருட்சுவையும் மிகுந்த நால்வகைக் கவிகளைப் பாடும் திறனை எனக்கு அருள்வாய். ஐந்தாக வகிர்ந்து முடிந்த காடு போன்ற அடர்ந்த கூந்தலை உடையாய்.. கரும்பாய் இனிக்கும் தாயே சகல கலா வல்லியே..
```
3. அளிக்கும் செந்தமிழ் தெள் அமுது ஆர்ந்து உன் அருள் கடலில்
குளிக்கும் படிக்கு என்று கூடும் கொலோ உளம் கொண்டு தெள்ளித் 
தெளிக்கும் பனுவல் புலவோர் கவி மழை சிந்தக் கண்டு
களிக்கும் கலாப மயிலே சகல கலா வல்லியே..
```javascript
3::(நீ) அளிக்கும் செழுமையான தமிழ் அமுத மூடாக(இப்பாடலூடாக)உன் அருட்கடலில் மூழ்கி மகிழும் நிலை எனக்குக் கிடைக்குமா? பல நூல் கற்றறிந்த புலவர்கள் பொழியும் கவி மழையில் மகிழ்ந்து ஆடும் தோகை மயிலே சகலகலா வல்லியே..
```
4. தூக்கும் பனுவல் துறை தோய்ந்த கல்வியும் சொற்சுவை தோய்
வாக்கும் பெருக பணித்து அருள்வாய் வட நூல் கடலும்
தேக்கும் செழுந்தமிழ்ச் செல்வமும் தொண்டர் செந்நாவில் நின்று
காக்கும் கருணைக் கடலே சகல கலா வல்லியே...
```javascript
4::பலரும் விரும்பும் நூல் அறிவும், பல்துறை சார்ந்த கல்வி அறிவும் இனிமையான பேச்சும் எனக்கு அமைய அருள்வாய். அருஞ்செல்வமான தமிழ் நூல்களும் அருளிய கருணைக் கடலே ..சகல் கலா வல்லியே..
```
5.பஞ்சு அப்பு இதம் தரு செய்ய பொற்பாத பங்கேருகம் என்
நெஞ்சத்தடத்து அலராதது என்னே நெடுந்தாள் கமலத்து
அஞ்சத்துவசம் உயர்த்தோன் செந்நாவும் அகமும் வெள்ளைக்
கஞ்சத்து அவிசு ஒத்து இருந்தாய் சகல கலா வல்லியே..
```javascript
5::செம்பஞ்சு குழம்பு அப்பிய உன் அழகிய பொற்பாத கமலங்கள் எனது மனமாகிய பொய்கையில் இன்னும் மலராதது ஏனோ?திருமாலின் உந்தியினின்றுஎழுந்த தாமரையில் வீற்றிருக்கும் அன்னக்கொடியோனின்( நான்முகனின்)நாவையும் மனத்தையும் உன் வெண்டாமரை ஆசனமாகக் கருதி வீற்றிருப்பவளே சகல கலா வல்லியே...
```
6. பண்ணும் பரதமும் கல்வியும் தீஞ்சொல் பனுவலும் யான்
எண்ணும் பொழுது எளிது எழுத நல்காய் எழுதாமறையும்
விண்ணும் புவியும் புனலும் கனலும் வெங்காலும் அன்பர்
கண்ணும் கருத்தும் நிறைந்தாய் சகல கலா வல்லியே...
```javascript
6::இசை , நடனம், கல்வி,இனிய பேச்சு, நூலறிவு, கலைகள் ஆகியனவற்றை விரும்பிய அக்கணமே எளிதில் நான் அடையும் வண்ணம் கடைக்கண் பாராய்.வேதங்களிலும், ஐம்பூதங்களிலும், அடியார்களின் கண்ணிலும் , கருத்திலும் எப்போதும் நிறைந்தவளே.. சகல கலா வல்லியே..
```
7.பாட்டும், பொருளும்,பொருளால் பொருந்தும் பயனும் என்பால்
கூட்டும்படி நின் கடைக்கண் நல்காய் உளம் கொண்டு தொண்டர்
தீட்டும் கலைத்தமிழ்த் தீம்பால் அமுதம் தெளிக்கும் வண்ணம்
காட்டும் வெள் ஓதிமப்பேடே சகல கலா வல்லியே...
```javascript
7::பாடும் பாடலும்,பாட்டின் , பொருளும்,அதன் பயனும் எனக்கு இலகுவில் கை கூடும்படி உன் கடைக்கண் அருளாய். பால் போன்ற இனிமையுடைய தமிழால் உன்னை ஆராதிக்கும் அடியவர்க்கு, கலைகளை தெளிந்துணர 
```
 அருளும் அன்னமே ..சகல கலா வல்லியே..
 8. சொல்விற்பனமும் அவதானமும் கவி சொல்ல வல்ல
நல் வித்தையும் தந்து அடிமை கொள்வாய் நளின ஆசனம் சேர்
செல்விக்கு அரிது என்று ஒரு காலமும் சிதையாமை நல்கும்
கல்விப் பெருஞ்செல்வப்பேறே சகல கலா வல்லியே...
```javascript
8::சொல்வன்மையும் கூர்ந்த நோக்கும் நினைவாற்றலும் கவி பாடவல்ல வித்தைகளில் நான் சிறந்து விளங்க அருள்தாராய். செந்தாமரையில் வீற்றிருக்கும் திருமகள் அருளும் செல்வம் நிலையற்றது. சகல கலா வல்லியே நீ அருளும் கல்வியோ எக்காலத்தும் அழியா பெருஞ்செல்வமாகும்.
```
9. சொற்கும் பொருட்கும் உயிராம் மெய்ஞ்ஞானத்தின் தோற்றம் என்ன
நிற்கின்ற நின்னை நினைப்பவர் யார்? நிலம் தோய் புழைக்கை
 நற்குஞ்சரத்தின் பிடியோடு அரசன்னம் நாண நடை
கற்கும் பதாம் புயத்தாயே.. சகல கலா வல்லியே..
```javascript
9::சொல்லுக்கும் பொருளுக்கும் அடிப்படையான மெய்யறிவின் வடிவான உன்னைஉணர்ந்து கொள்ளக்கூடியவர்கள் தான் யார்?(யாருமில்லை)நிலம் தொடும் நீண்ட துதிக்கை உள்ள பெண் யானைகளும் அன்னங்களும் நாணும்படி அழகு நடை பயில்பவலளே..தாமரைப் பாதங்களைக் கொண்டவளே..சகல கலா வல்லியே..
```
10. மண்கண்ட வெண்குடைக் கீழாக மேற்பட்ட மன்னருனம் என்
பண் கண்ட அளவில் பணியச் செய்வாய்.. படைப்போன் முதலாம்
விண்கண்ட தெய்வம் பல்கோடி உண்டேனும் விளிம்பில் உன்போல்
கண்கண்ட தெய்வம் உளதோ.. சகல கலா வல்லியே...
```javascript
10::தாயே நிலம் முழுதும் தன் வெண்கொற்ற குடையின் கீழ் ஆளும் மன்னன் ஆனாலும் என் இனிய பாடலைக் கேட்டதும் பணிந்து நிற்கும் வரம் அருள்வாய். நான்முகன் முதலாக என்ணிலடங்கா தேவர்கள் இருந்தாலும் உன்னைப் போன்று கண்கண்ட தெய்வம் உண்டோ அம்மா சகல கலா வல்லியே..
```